3 3

eorum interest foramen rotundum, per quod procedunt nervi dor-
sales. processus transversi, quas partes tantum esse processum
obliquorum superiorum supra commemoravimus, plani sunt et su-
perficies articulares tuberculis costarum infra praebent. Corpora
dorsi vertebrarum magna, supra convexa, infra concava, in utroque
latere fovea articulari instructa sunt pro capitulis costarum.

Postrema vertebra, sere omnino ilei osse tecta, saepis-
sime cum pelvis vertebris coalescit, a quibus eo dill‘ert quod co-
stae iungitur.

3. Vertebrae pelvis s. os sacrum.

Os sacrum constat e novem (apud cornicem e decem) ver-
tebris spuriis, quae tantum in recens natis avibus perspiciuntur,
quum mox non solum inter se, sed etiam cum postrema dorsi ver-
tebra coalitae os sacrum conforment. ln adultis corvis numerus
vertebrarum pristinarum tantum per processus transversos cogno-
scitur. Postrema vertebra, quod sero cum antecedentibus coale-
scit, facile pro vertebra coccygea haberi possit, nisi propter de—
fectum processus spinosi posterioris vertebra pelvis cognoscatur.
Hisce enim processibus plane carent quinque inferiores vertebrae
pelvis, dum in superioribus inter se coalescunt. Processus 06ίὶ-
que· etiam desunt: contra processus transversos, quamquam in tri—
bus superioribus pelvis vertebris, quum a tergo ilei osse obtegan-
tur, tantum ex abdomine patent, satis perspicere licet. Inferiorum
sex vertebrarum processus obliqui longiores sunt et utroque in
latere quinque foramina sacr-alia formant. Deinde una cum osse
ilei foveam renale-m efficiunt. Medulla spinalis, ut vix in os sa-
crum intravit, in duos ramos dividitur, qui mox iterum secum con—

iuncti memorabilem sinam rhomboideum reddunt.

4. vertebrae coccygeae.

Hae habendae sunt pro veris vertebris, quum ligamentis ita
ut possint moveri inter se ligatae nunquam coalescant. In corone
et cornice, item in pica, vertebras coccygeas septem, in frugilego
et monedula sex tantum inveni. Simillimae inter se exstant, prae-

