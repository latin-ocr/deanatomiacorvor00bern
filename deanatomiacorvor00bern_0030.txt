18

impositus est. Ad anteriora vergit hic margo in processum na-
salem, qui infra fulcit ramum ascendentem intermaxillarem. In
anteriore et inferiore parte os nasale iungitur per processum ma-
millarem corpori maxillae superioris ac quodammodo processui
alveolari intermaxillaris ossis. Inter hos duos processus sinus
quidam est arcuatus, qui marginem posteriorem narium reddit.
Margo deinde posterior os frontis attingit nec raro in processum
minorem procurrit.

Referuntur autem ossa nasalia in eorum numerum, quae iam
tempestive in os transeunt, sero autem cum vicinis coalescunt.

4. Ossa lacrymalia.

Haec parva ossa fere semilunaria extremas partes, maxime
autem inferiorem, habent turgentes, et incisura quadam in duas
partes divisa sunt. Adiecta margini anteriori eique externo laby—
rinthorum obtinent postremas nares. Ad orbitam conformandam, uti
in aliis avibus, os lacrymale nihil confert, quum inferior tantum
eius pars supra angulum labyrinthorum inferiorem prominens orbi-
tam spectet. Fissura tamen ethmoidali et superiore et inferiore
illi ossa iuncta sunt. Pars superior eaque minor obtinet angulum
illum inter processum maxillarem ossis nasalis et angulum laby-
rinthorum superiorem situm. Inferior contra pars, superiore fere
duplo maior, labyrinthos superans fere arcum zygomaticum tangit.
ln earyocatacte‚ in qua ave hoc os maius invenitur, omnino illum
arcum tangit, nunquam autem cum eo coalescit. ln corvis
animadverti os lacrymale nunquam cum vicinis ossibus connecti,
sed semper singulum os et proprium inveniri.

In pullo constat e membrana cartilaginea, cuius superficies
nasalis primo in os transit, et paullatim post aliquot menses omne
os lacry'male plane osseum invenitur.

5. Ossa palatina.

Haec duo satis magna ossa in avibus neonatis e binis ossi-
culis composita praeter os intermaxillare omnibus frontis ossibus
magnitudine longe praestant. Formant praecipue palatum durum

