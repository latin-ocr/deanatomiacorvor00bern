24

culum oondyloideum vocem. Processus deinde condyloz'deus
externus praebet in margine externo foveam articularem capi-
tulo ossis zygomatici.

Os quadratum capitis ossium fere gravissimum est, quum ex
eo omnis motus maxillae superioris pendeat, ut supra iam demon-
stravimus. Deinde eflicit coniunctionem cranii cum maxilla infe-
riore. Quae quum ita sint iam tempestive os quadratum, quod re
vera in foetibus plane osseum invenimus, conformari necesse est.

De hoc quoque osse sententiae maxime diversae prolatae
sunt. Id enim Geoffroy, Spix, Cuvier habuerunt pro annulo tym-
panico mammalium, alii ut Tiedemann et Platner pro parte articu-
lari squamae temporum, alii deinde, quorum in numero Gurlt est,
pro condyloideo processu mandibulae inferioris. Hisce de sententiis
longius disserere, non meum est. Prima earum minime mihi pla-
cet, duas autem alteras nescio an defendam. Quod os zygomati-
cum quadrato ossi adhaeret, altera sententia recta, contra quod
mandibula inferior processu condyloideo caret, tertia tuenda vi-
deatur. Sed non video cur adeo analogias sectemur. An omni-
bus in bestiis eaedem partes eodem modo sese habent? Quoniam,
ut summam formarum varietatem inveniamus, ad evertebrata con-
vertere nos non oportet, iam supra pisces commemoravi. Quidni
avibus proprietates sunt? ltaque nescio, cur os quadratum non
habeamus pro osse quodam, quod primum in ordine avium inve-
niatur. Sed si haec non probentur, alteram sententiam sequens
os quadratum pro parte articulari squamae habeam. Sine ulla du-
bitatione haec sententia maxime valet.

Appendixt In parte posteriore utriusque ossis quadrati in-
veni etiam quoddam siphonium (Nitzschii), ossiculum parvum,
ovale et cavum. Supra tangit cavum tympani, infra adiacet
margini posteriori processus interni maxillae inferioris. Quod
ossiculum ut cernatur, in praeparandi opere cavendum est, ne
propter ipsius exiguitatem cultro amoveamus. Videtur mihi hu-
ius ossiculi esse aerem in maxillam inferiorem ducere: foramini
enim cuidam parvo impositum est, quod inducit in internam
mandibulam.

