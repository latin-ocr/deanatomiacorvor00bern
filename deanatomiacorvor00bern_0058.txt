46

III.

ossa antibrachii.

1. Ulna.

ln extremitate superiore ulnae, magnitudine radium
longe superantis, primo cernimus fossam siymoideam maiorem,
proclivem et parum con-cavam, quae trochleam amplectitur. Post
eam fossam olecranon, in avibus pluribus exiguum, maius autem
in corvis apparet. Ante fossam sigmoideam maiorem processum
coronoz'deum eumque minimum aspicimus. Fossa siymoidea minor
in corvis solito maior, non solum capitulum radii sed etiam rotu-
lam brachii recipit et processum quendam osseum reddit, quem

condylum externum nomino. In adverso ulnae latere condylum
internum valde, exiguum aspicimus.

ln superiore parte corporis ulnae tres exstant lineae, quae in
ea descendunt, et externa, et interna, et postrema. Earum inter-
nae, in processu coronoideo ortae, affigitur ligamentum interosseum:
externa in tuberculo externo et postrema, quae minima mox eva-
nescit, in tuberculo interno oritur. Ita tres superficies nascuntur
in corpore ulnae. Ubi interna earum cum postrema confluit, se-
riem quandam animadvertimus spinarum parvarum, quibus musculi
remigum minorum affiguntur. Superior pars superficiei externae,
ipsi olecrano subiacens, pluribus eminentiis perparvis aspera appa-
ret, quod maxime in monedula valet.

ln capitulo ulnae superficiem articularem inveni, qua con-
iungitur ulna cum duobus ossibus carpi. Sitam inveni eam inter
- duos condylos, quorum internus externo magnitudine praestat.
Supra externum condylum parvum exsistit tuberculum, quod simili
cuidam radii iungitur. In interna parte capituli processus est
styloideus, qui ligamentis cum vicinis ossibus connectitur. Inter
processum styloideum et tuberculum ulnae cernimus foveam, quae

superiorem partem ossis carpi radians, ubi extenditur carpus,
recipit.

